<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <link rel="stylesheet" href="../../css/style.css">
    <title>Dzwonię, aby umówić do bezpłatnego radcy prawnego...</title>
</head>
<body>
    <main>
        <article>
            <hgroup>
                <header style="background-image: url('../../assets/images/dzwonie_aby_umowic_do_bezplatnego_radcy_prawnego/header.jpg')">
                    <h1>
                        Dzwonię, aby umówić do bezpłatnego radcy prawnego...
                    </h1>
                </header><br>
            <h3>
                Czy nieodpłatna pomoc prawna i nieodpłatne poradnictwo obywatelskie to tylko dwie różne i długie i oficjalne nazwy na to samo?
            </h3>
            <h3>
                O co chodzi z tą mediacją?
            </h3>
            <h3>
                Czy doradca obywatelski to ten bezpłatny prawnik, którego wszyscy pytają?
            </h3>
            </hgroup>
            
            <section>
                <h2>
                    Czasem tak, czasem nie.
                </h2>
                <p>
                    <b>Nieodpłatna pomoc prawna</b> – prawnik wytłumaczy jakie masz prawa i obowiązki oraz pokaże sposób rozwiązania Twojego problemu prawnego. W razie potrzeby, <b>jeśli sprawa jeszcze nie trafiła do sądu</b>, sporządzi potrzebne Ci pisma. Jeśli Twoja sprawa już jest w sądzie, prawnik pomoże napisać pisma o zwolnienie od kosztów, albo o ustanowienie adwokata z urzędu, które są potrzebne żebyś nie musiał płacić za prawnika w postępowaniu sądowym.
                </p><br>
                <p>
                    <b>Nieodpłatna porada obywatelska</b> – doradca obywatelski przyjrzy się Twoim problemom, tak aby dostosować pomoc do Twojej sytuacji.
                </p>
                <ul>
                    Wytłumaczy Ci też jakie masz:
                    <li>
                        prawa - czyli czego możesz się domagać,
                    </li>
                    <li>
                        i obowiązki - jakie rzeczy musisz zrobić, żeby sobie nie zaszkodzić.
                    </li>
                </ul>
                <p>
                    Doradca również będzie Cię wspierał w samodzielnym rozwiązaniu problemu, a w razie potrzeby, sporządzi wspólnie z Tobą plan działania wyjścia z sytuacji oraz pomoże Ci krok po kroku go wykonać.
                </p><br>
                <p>
                    <b>Nieodpłatna mediacja</b> – jeśli masz z kimś konflikt możesz zapisać się na mediację. W takim przypadku mediator będzie pomagał Wam się pogodzić bez pójścia do sądu. Możesz także poprosić o sporządzenie projektu umowy o mediację lub wniosku o jej przeprowadzenie przed sądem, albo wniosku o przeprowadzenie mediacji w sprawie karnej, czy wniosku do sądu o zatwierdzenie ugody, którą zawarłeś wcześniej podczas mediacji.
                </p><br>
                <p>
                    <b>Uwaga!</b> Z usługi nieodpłatnej mediacji wyłączone są mediacje zlecone przez sąd oraz sprawy, w których zachodzi uzasadnione podejrzenie, że pomiędzy stronami konfliktu występuje przemoc.
                </p>
                <h2>Czym się różni pomoc prawna od porady obywatelskiej?</h2>
                <ul>
                    <b>Pomoc prawna:</b>
                    <li>
                        jest udzielana w momencie, kiedy problem danej osoby jest typowo prawny m.in. gdy potrzebne będzie pójście z tym problemem do sądu – na przykład, gdy osoba chce się rozwieść, ale sama nie jest w stanie napisać pozwu rozwodowego lub gdy samotna matka chce wystąpić o alimenty i także nie wie jak takie pismo sformułować, a nie stać jej na opłacenie prawnika, który to zrobi,
                    </li>
                    <li>
                        pomocy prawnej udziela prawnik,
                    </li>
                    <li>
                        jeżeli okaże się, że problem danej osoby nie jest tylko prawny, wtedy udzielający pomocy  odsyła daną osobę do miejsca, gdzie może ona stosowną pomoc uzyskać, np. poradnia psychologiczna, ośrodek pomocy społecznej, czy pogotowie dla ofiar przemocy w rodzinie.
                    </li>
                </ul>
                <ul>
                    <b>Pomoc obywatelska:</b>
                    <li>
                        może, ale nie musi dotyczyć problemu prawnego. Poradą będzie, na przykład wskazanie osobie, której zmarł ktoś bliski do jakiego z urzędów powinna się udać, by załatwić wszystkie potrzebne formalności, jak wydanie aktu zgonu, czy wystąpienie o zasiłek pogrzebowy,
                    </li>
                    <li>
                        porad obywatelskich udziela doradca obywatelski – który wcale nie musi być prawnikiem: musi mieć wykształcenie wyższe i ukończyć kurs na doradcę obywatelskiego oraz zdać egzamin, co roku musi także odbywać kurs doszkalający,
                    </li>
                    <li>
                        doradca w przypadku stwierdzenia, że problem nie jest wyłącznie prawny nie musi odsyłać do innych miejsc, tylko sam może starać się pomóc danej osobie.
                    </li>
                </ul>
            </section>
        </article>
        <aside>
            <nav>
                <div class="home_link">
                    <span class="nolink"><b>edukacja</b>ibuk.org.pl</span>
                </div>
                <div>
                    <a href="../../">Index</a>
                    <a href="../../o_nas/">O Nas</a>
                    <a href="../../artykuly/">Artykuły</a>
                </div>
                <div class="smool">
                    <a href="../../artykuly/dzwonie_aby_umowic_do_bezplatnego_radcy_prawnego/"><span>Dzwonię, aby umówić do bezpłatnego radcy prawnego...</span></a>
                    <a href="../../artykuly/nieodplatna_pomoc_prawna_dla_przedsiebiorcow/"><span>Nieodpłatna pomoc prawna dla przedsiębiorców</span></a>
                    <a href="../../artykuly/covid-19_ma_sie_dobrze/"><span>Covid–19 ma się dobrze... a co z orzeczeniami o niepełnosprawności?</span></a>
                    <a href="../../artykuly/zasilek_czy_swiadczenie/"><span>Świadczenie pielęgnacyjne czy zasiłek opiekuńczy – kwadratura koła, czyli jak otrzymać 1971zł miesięcznie zamiast 620zł.</span></a>
                    <a href="../../artykuly/odrzucenie_spadku_w_imieniu_dziecka/"><span>Odrzucenie spadku w imieniu dziecka</span></a>
                    <a href="../../artykuly/wymiar_sprawiedliwosci_w_polsce/"><span>Wymiar sprawiedliwości w Polsce</span></a>
                    <a href="../../artykuly/dlaczego_sadzimy_sie_o_wszystko/"><span>Dlaczego sądzimy się o wszystko?</span></a>
                    <a href="../../artykuly/pozew_o_rozwod_wzor/"><span>Pozew o rozwod - wzór</span></a>
                    <a href="../../artykuly/umowa_zlecenie_wzor/"><span>Umowa zlecenie - wzór</span></a>
                </div>
            </nav>
        </aside>
    </main>
    <div class="bottom_nav">
        <nav>
         <a href="../../">
            <img src="../../assets/icons/home-24px.svg">
            <span>Index</span>
         </a>
         <a href="../../o_nas/">
            <img src="../../assets/icons/info-24px.svg">
            <span>O Nas</span>
         </a>
         <a href="../">
            <img src="../../assets/icons/article-24px.svg">
            <span>Artykuły</span>
         </a>
        </nav>
    </div>
</body>
</html>